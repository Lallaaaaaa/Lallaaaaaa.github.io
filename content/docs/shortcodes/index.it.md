---
title: Burger di zucchine e ricotta
weight: 6
draft: false
tags: ["ricette"]
series_order: 8
---

## Burger di zucchine e ricotta
Senza uova, senza farina, senza sbatti.
Solo 4 ingredienti

## 📋 Ingredienti (per 5 burger verdi verdi)
-600 g zucchine
-100 g ricotta
-4 cucchiai di parmigiano
-3 cucchiai di pangrattato (o farina di avena)
-Sale q.b.
-Per il ripieno (facoltativo ma super consigliato):
-30–50 g di formaggio filante (tipo mozzarella, scamorza, provola…)

## 👩‍🍳 Come si fanno (in 15 minuti o meno)
1. **Grattugia time**
Lava le zucchine, togli le estremità e grattugiale con i fori larghi (puoi anche frullarle, non siamo rigidi).
Aggiungi un pizzico di sale e lasciale riposare 10-15 minuti: perderanno acqua come al primo giorno di palestra.

2. **Strizza come se non ci fosse un domani**
Scola le zucchine e strizzale benissimo. Devono essere asciutte, tipo tovaglia dopo il centrifugato.

3. **Impasta e ama**
In una ciotola unisci zucchine, ricotta, parmigiano, pangrattato e un altro pizzico di sale. Mescola fino a ottenere un impasto compatto e profumatissimo.

4. **Forma i burger**
Preleva una cucchiaiata, appiattisci, se vuoi aggiungi il formaggio al centro e richiudi con altro impasto. Facile, no?

5. **Cottura a tua scelta:**
-In padella: 7–8 min per lato con un filo d’olio
-In forno ventilato: 200° per 10–15 min
-In friggitrice ad aria: 190° per 12–15 min

## 🍴 Consigli Gnammyfy
- Servili con una salsina allo yogurt o un’insalata croccante.
- Puoi congelarli da crudi: burger pronto → fame risolta.
- Aggiungi spezie tipo paprika o curcuma se vuoi dargli un twist speziato.

---

📸 Se li prepari, vogliamo vederli!
Tagga @gnammyfy e mostra al mondo che anche con 4 ingredienti si può fare faville 💚