---
title: "Nuggets di pollo e spinaci"
weight: 8
draft: false
tags: ["ricette"]
series_order: 10
---


## Nuggets pollo e spinaci
Croccanti fuori, morbidi dentro, verdissimi nell’anima. Se cerchi un modo furbissimo per mangiare più verdure senza piangere, eccolo. Bonus: si fanno in anticipo e si congelano easy.

## 📋 Ingredienti (per 10-12 nuggets)
-250 g di petto di pollo
-100 g di spinaci cotti e strizzati
-3 cucchiai di parmigiano grattugiato
-1 cucchiaio di pangrattato
-1 cucchiaio di formaggio spalmabile o ricotta
-Sale, pepe q.b.
-Pangrattato extra per la panatura
-Un filo d’olio evo

## 👩‍🍳 Procedimento
1. **Frulla tutto**
Metti nel mixer: pollo a pezzetti, spinaci, parmigiano, pangrattato, formaggio spalmabile, sale e pepe. Frulla fino a ottenere un composto omogeneo (se è troppo molle, aggiungi un cucchiaio di pangrattato).

1. **Forma i nuggets**
Preleva piccole quantità di impasto e forma delle polpettine schiacciate. Passale nel pangrattato per una panatura croccante.

1. **Cottura: scegli tu!**
-In forno: 200°C per 15-20 minuti, girandoli a metà cottura.
-In friggitrice ad aria: 190°C per 12-15 minuti.
-In padella: un filo d’olio e 3-4 minuti per lato, fiamma media.
(io ti consiglio in padella che ci vuole di meno)

## 💡 Tips Gnammyfy:
Puoi aggiungere spezie tipo paprika o curry se ti piace un twist speziato.
Si congelano da crudi: basta tirarli fuori all’occorrenza e cuocerli direttamente!
Sono perfetti anche per panini o da tuffare nelle salse più disparate.

---

Mangia verde, ma fallo crunchy. Se li provi, mostra il tuo capolavoro: taggaci @gnammyfy ✨