---
title: "Pasta furba (senza accendere un fornello)"
weight: 10
draft: false
tags: ["ricetta"]
series_order: 6
---

## 🍝 Pasta furba (senza accendere un fornello)
Una crema fredda di pomodorini e basilico che profuma d’estate, niente padelle, niente stress. Solo frullatore e voglia di mangiare bene anche con 30 gradi all’ombra.

Ok, il fornello per la pasta lo accendiamo… ma solo quello, giurin giuretta 😅

## 📋 Ingredienti (per 2 porzioni)
-160 g di pasta
-Una manciata generosa di pomodorini (circa 150 g)
-Una manciata abbondante di basilico fresco
-2 cucchiai di formaggio spalmabile (tipo robiola, philadelphia o simili)
-Olio extravergine d’oliva q.b.
-Sale q.b.

## 👩‍🍳 Preparazione
1. **Prepara la crema furba**
Taglia i pomodorini a metà e buttali nel frullatore insieme al basilico, al formaggio spalmabile, un pizzico di sale e un bel giro d’olio evo.
Frulla finché ottieni una cremina liscia, profumata e super estiva 🌿🍅

2. **Cuoci la pasta (ma solo quella, promesso)**
Fai bollire l’acqua, cuoci la pasta e scolala al dente. Falle prendere un attimo d’aria: basta farla intiepidire qualche minuto.

3. **Unisci e gusta**
Aggiungi la crema di pomodorini alla pasta tiepida e mescola bene. Pronta da servire, fresca e cremosa al punto giusto!

## 🍴 Consigli Gnammyfy
- Vuoi un tocco in più? Aggiungi noci tritate o scaglie di parmigiano.
- Più proteine? Provala con tonno o mozzarelline.
- Si può anche preparare prima e conservare in frigo: è perfetta come schiscetta estiva da portare in giro!

---

## 📸 Hai fatto la pasta senza fornelli (più o meno)? Mostrala al mondo!
Tagga @gnammyfy e spargi la voce: si può mangiare bene anche senza sudare in cucina 😎

